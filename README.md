# Digital-humaniora-og-programmering-1-3.-Version-2023.

Digital humaniora og programmering 1
Notebooken gennemgår grundlæggende Python-kode, der kan få dig i gang med at bruge programmering som redskab til tekstbehandling, kvantitative analyser og tekst- og datamining. Mere teknisk fortalt gennemgår vi begreber som variabler, værdier, datatyperne tekststrenge og lister, loops og import og brug af pakker, f.eks. NLTK-pakken. Samtidigt lærer du om python-programmet Jupyter Notebook, så opnår du også et kendskab til det.

Digital humaniora og programmering 2
Regex' anvendelse er meget udbredt, fordi regex er super smart i relation til tekstbehandling, fordi det kan bruges til at foretage avancerede søgninger. Regex anvendes til søgemaskiner og til søg og erstat funktioner. At arbejde med Regex er afgjort en oplevelse for sig, men når man får indblik i omfanget af opgaver, som kan løses med Regex, så indser man, at det er et utroligt godt værktøj. Denne notebook forsøger ikke at lære dig alt om regex, men den forsøger at skabe læring om det, og kun et fåtal af mulighederne bliver illustreret i notebooken.

Digital humaniora og programmering 3
Denne notebook gennemgår nogle af Python-biblioteket Pandas’ mange muligheder. Pandas er et bibliotek i Python, som man benytter til at arbejde med data, der er struktureret i rækker og kolonner. Man vil ofte vælge at strukturere sine data i rækker og kolonner, hvis man har samlet meget data, og der findes også mange datasæt, som allerede er struktureret således. Med lidt kendskab til Pandas er man godt hjulpet på vej til at kunne give sig i kast med dataanalyse af større datasæt.
